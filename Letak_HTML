<!DOCTYPE html>
<html>
<head>
<title>Co je bitcoin (BTC)?</title>
<style>
h1 {
  font-weight: bold;
}
</style>
</head>
<body>

<h1>Co je bitcoin?</h1>
<p>Bitcoin je decentralizovaná digitální měna a peněžní systém, který umožňuje provádění transakcí přímo mezi účastníky (P2P = peer to peer) bez potřeby prostředníka, bez cenzury, bez povolení kohokoliv, bez vlád a bez bankéřů, bez ohledu na hranice. Otevřený protokol zároveň poskytuje bezpečnost. Bitcoin má transparentní ekonomii, protože jeho distribuce je předvídatelná a omezená na celkový počet 21 milionů mincí, což mu dodává vzácnost a omezuje inflaci. Jeden bitcoin se dělí na nejmenší jednotku satoshi, 1 BTC = 100 000 000 sats.</p>

<h1>On-chain a Lightning Network</h1>
<p>Klasická bitcoinová transakce je tzv. on-chain transakce, protože se provádějí zápisy přímo na blockchainu. Tyto transakce vyžadují potvrzení sítí, což vyžaduje delší čas zápisu (několik minut až hodin) a větší transakční náklady (řádově jednotky USD). Proto jsou vhodné pro větší platby (cca > 500 USD).</p>
<p>Lightning Network je vrstva nad blockchainem, která umožňuje rychlé (několik vteřin) a levné (řádově 0.01 USD) mikroplatby off-chain, což znamená bez přímého záznamu v blockchainu. Místo toho se transakční data ukládají do platebních kanálů a jsou aktualizována pouze ve chvíli, kdy je kanál uzavřen. Je to podobné pivním čárkám v hospodě, kdy se celková platba vyrovnává nikoliv po každém pivu, ale až při odchodu domů.</p>
<p>On-chain transakci si lze představit jako bankovní převod, zatímco Lightning Network jako platbu kreditní kartou.</p>

<h1>Proč bitcoin přijímat?</h1>
<ul>
  <li>Poplatky při použití Lightning Network jsou minimální, nikoliv procenta z transakce jako u karet (2-6%).</li>
  <li>Je to jednoduché, nemusíte podepisovat žádné smlouvy, nepotřebujete žádný speciální platební terminál, stačí telefon nebo tablet s aplikací.</li>
  <li>Platby jsou konečné, nehrozí vám zrušení nebo blokování transakce, a bitcoin v peněžence nikdo nemůže vzít.</li>
  <li>Oslovíte nové zákazníky, komunita se o vás dozví přes sociální sítě, svoji firmu můžete propagovat přes bitcoinové mapy <a href="https://btcmap.org/">https://btcmap.org/</a>.</li>
</ul>

<h1>Proč platit bitcoinem?</h1>
<p>Díky dlouhodobě deflační ekonomii je bitcoin samozřejmě ideální spořicí nástroj a dlouhodobě pravidelné ukládání úspor do bitcoinu je racionální strategie. Nicméně existují dobré důvody proč bitcoinem platit - podpoříte cirkulární ekonomiku v rámci paralelního trhu, který je svobodný a který tímto pomůžete vybudovat a zároveň ho můžete sami používat. Protistranu k obchodování, včetně nákupu a prodeje bitcoinu za fiat měnu, najdete mimo jiné na platformě Vexl: <a href="https://vexl.it/">https://vexl.it/</a>.</p>

<h1>Jak používat bitcoin?</h1>
<ol>
  <li>Stáhněte si aplikaci BitLiFi: <a href="https://www.bitlifi.com/cs/">https://www.bitlifi.com/cs/</a>. Bitcoin je otevřená síť, na které funguje mnoho aplikací (tzv. peněženek), které vám umožní přijímat, posílat a uchovávat bitcoin. BitLiFi je jedna z mnoha, vhodná pro úplné začátečníky.</li>
  <li>Přijímejte bitcoin. BitLiFi funguje jako on-chain i Lightning Network peněženka, která navíc vygeneruje permanentní LN adresu ve formátu telefonní_číslo@bitlifi.com. Adresa je v podstatě ekvivalent bankovního účtu.</li>
  <li>Posílejte bitcoin. Příjemci můžete bitcoin zaslat na adresu ve formě textového kódu, QR kódu nebo na telefonní číslo. Pokud příjemce nemá předchozí registraci u BitLiFi, bude o příchozí platbě notifikován pomocí SMS.</li>
  <li>Ukládejte do Trezoru. Jakmile přijmete bitcoinů víc než chcete držet v mobilním telefonu, tak prostředky uložte do bezpečného uložiště. Obecně lze říct, držte v telefonu pouze tolik bitcoinů, kolik byste měli v peněžence peněz. Jako bezpečné uložiště lze jednoznačně doporučit Trezor: <a href="https://trezor.io/">https://trezor.io/</a>.</li>
</ol>

<h1>Co dál?</h1>
<p>Tento text má vzhledem ke svému formátu jen minimální ambice představit bitcoin a během několika minut umožnit bitcoin používat. Hlavní myšlenka je ovšem nástroj svobodného podnikání a k tomu vede cesta zodpovědnosti a vlastního vzdělávání. Komunita je velmi otevřená a vítá každého nováčka a to jak osobně na konferencích a setkáních, tak na veřejných kanálech sociálních sítí.<p>
<p>Z mnoha zdrojů informací lze doporučit publikace Braiins: <a href="https://cs.braiins.com/category/publishing">https://cs.braiins.com/category/publishing</a>.</p>

</body>
</html>
